# Задача 0 - Работа с Gitlab
- Пратете си мейла на Крис, ако не сте, за да ви даде права за GitLab организацията.
- Създайте си private repository, чието име започва с вашият факултетен номер и вашето име. Например "26183-Kris".
- Инсталирайте си git - https://git-scm.com/ 
- (По желание) инсталирайте си интерфейс за git - Например този https://tortoisegit.org/ 
- Клонирайте проекта който си създадохте
- Направете същата йерархия от папки както е тук - live/oop-2/ (може да я вземете като клонирате този проект) и създайте проекта в който ще решавате по-долната задача в live/oop-2/.
- Опитайте да Push-нете проекта си и вижте какви файлове ще публикувате. 
- Сложете .gitignore в root-а на repository-то ви и пробвайте пак да публикувате промените си.
- Разгледайте другите проекти на колегите и коментирайте на някой негов ред код. Тагнете друг човек вътре.
- Решете задачата долу като се старате да push-вате всеки път, когато имате напредък, разглеждате другите решения и коментирате като тагвате редове код.


## Задача 1 - Динамичен масив:

Дефинирайте структурата DynArray, която има size, capacity и динамичен масив от тип int. Декларирайте следните функции към структурата в header файл и напишете дефинициите им в source файл:

- create() - създава структурата с подходящ капацитет;
- push_back() - добавя елемент в края на масива;
- resize() - помощна функция за преоразмеряване на масива;
- pop_back() - премахва елемент от края на масива;
- get() - взима елемент по подаден индекс;
- remove() - премахва елемент на подаден индекс;
- map() - функция от по-висок ред, която приема друга функция като параметър и променя всички елементи в масива спрямо нея;
- filter() - функция от по-висок ред, която приема друга функция като параметър и филтрира само елемнтите, които отговарят на нея;

### Стъпки
Работете на стъпки и за всяка по-голяма стъпка правете Push в своето repository. Може да преглеждате решенията на другите колеги или да тагвате хора на дадено парче код, ако имате въпроси ли нужда от помощ.
Примерни стъпки:
- Създайте файловете за динамичния масив и направете main функция в която да тествате имплементацията му.
- Създайте динамичен масив с 1 елемент и напишете функция, която да принтира всички елементи от масива.
- Добавете още 4 елемента в масива (помислете кога той да се преоразмерява)
- Премахнете последният елемент от масива и принтирайте.
- Премахнете първият елемент от масива и принтирайте. 
- Подайте функция която филтрира само четните елементи в масива на filter().
- Подайте функция на map(), която умножава с по 2 всеки елемент на масива.
