# Структури


# Задачи
Изберете си задачи, които ви харесват и качете си решението в repository-то, в папка live/oop-3 с име на проект/задача носещо съответният й номер. 


## Задача 1
Да се направи структура ```Library```, която ще съдържа списък от книги (n <= 1000). Всяка книга се характеризира със заглавие, автор и ISBN номер. Да се реализират следните функции: 	

- да се добавя книга към списъка като характеристиките се прочитат от стандартния вход. Заглавието трябва да е с главна буква без значение как го е въвел потребителя.  
- да се премахва книга от списъка по зададен ISBN номер
- да се отпечатва броя на книгите 

## Задача 2
Да се направи структура ```Point``` представляваща се чрез две координати в декартова система. Да се реализират следните функции за работа с точки: 	

- четене от стандартния вход 	
- отпечатване на стандартния изход 	
- разстояние до центъра (0,0) 	
- разстояние между две точки 	

## Задача 3
Да се състави програма, която съхранява в масив следните данни за група студенти: 	

- име (собствено бащино фамилно, символен низ с точен размер) 	
- ЕГН (символен низ с точен размер)   
- факултетен номер (6 цифри) 	
- оценките по 5 дисциплини (оценката да бъде структура съдържаща предмет и оценка) 

и извършва следните операции, избирани от меню: 	

- добавя към масив данните на нов студент. При въвеждането да се коригира първата буква от всяко име (собствено бащино фамилно) да е главна без значение как е въведена от потребителя.   
- извежда на екрана имената (собствено и фамилно) и успеха на студентите, родени през м. Март 	
- извежда на екрана имената (собствено и фамилно) на студента с най-висок среден успех   

## Задача 4
Да се направи структура ```Runner```, която ще пази информация за името на бегач (име, фамилия) и времената от 12-те му маратона (42 км) през годината. Да се реализират следните функции:

- прочитане от стандартния вход на N състезателя и техните времена
- да се отпечата името на състезателя (започващи с главна буква) с най-ниско средно темпо (темпо = време / разстояние; 10 км/ч = 6 мин/км) от всички състезания и колко е то
- да се върне броя на състезанията, в които бегач А е победил бегач Б ( ```runnerA.beatNtimes(runnerB)``` )

## Задача 5
Да се направи структура ```Rectangular``` състоящ се от две срещуположни точки. Да се реализират следните функции за работа с правоъгълници: 	

- прочитане от стандартния вход 	
- отпечатване със звездички (\*) като приемаме, че началото на координатната система е първият символ на новия ред, до който сме достигнали, Х ще расте отляво надясно, а Y oтгоре надолу, разглеждаме само за x,y > 0 	
- проверка дали дадена точка се съдържа в правоъгълник 	
- проверка дали два правоъгълника се пресичат 	


## Задача 6
1. Създайте структура - Pixel, състояща се от три полета - red, green, blue - цели положителни числа в интервала [0;255].
2. Създайте структура Screen, съдържаща 16 пиксела, размер на екран в инчове и яркост.
3. Реализирайте следните функции:
- по подаден аргумент от тип enum Colors { ERed, EGreen, EBlue}; и екран, оцветете пикселите на екрана в съответният цвят;
- по подадени два екрана връща дали размерът на първия екран е по-малък от размерът на втория;
- по подаден екран screen и цяло неотрицателно число reduce_with, намалете яркостта на screen с reduce_with.

## Задача 7
1. Създайте структура Planet, определяща планета по име (символен низ с дължина до 50 символа), разстояние от слънцето, диаметър и маса (реални числа).
2. Дефинирайте следните фукнции:
- въвежда данни за планета; 
- извежда данните за планета; 
- връща като резултат броя секунди, които са необходими на светлината да достигне от слънцето до планетата (да се приеме, че светлината има скорост 299 792 км/сек. и че разстоянието на планетата до слънцето е зададено в километри). 


Бонус: Напишете програма, която: 
- въвежда множество от планети, реализирано чрез едномерен масив 
- извежда данните за планетите от множеството




## Задача 8
1. Дефинирайте структура Book, която се характеризира със заглавие, автор - низове с дължина до 
256 символа, и ISBN номер - низ с дължина 13 символа.
2. Да се реализират следните функции:
- `add_book`: приема указател към края на масив от книги и добавя книга към края му
- `remove_book`: приема указател към началото и края на масив от книги и премахва книга от него по ISBN номер (ISBN номерата са уникални за всяка книга)
- `print_books`: приема указател към началото и края на масив от книги и извежда всички книги от него на стандартния изход

## Задача 9
1. Дефинирайте структура ComplexNumber, която представя комплексно число в алгебричен вид.
2. Реализирайте функции, които събират и умножават 2 комплекни числа.
3. Напишете функция, който да извежда комлексно число по подходящ начин на стандартния изход. 

## Задача 10
1. Дефинирайте структура Point, която представя точка в двуизмерно пространство. Координатите на точките са цели числа в интервала [1; 100].
2. Реализирайте функция, която по подадени 4 точки A, B, C и D да определя дали фигурата ABCD е правоъгълник. За целите на задачата считаме, че правоъгълник е четириъгълник, чиито страни са успоредни на координатните оси. 
3. Реализирайте функция, която по подадени 4 точки A, B, C и D да намира лицето на ABCD, ако е правоъгълник. Помислете как бихте се справили със случая, в който подадените точки не образуват правоъгълник. 


## Източници
Задачите са взети от:
https://github.com/semerdzhiev/oop-2020-21/tree/main/cs-3-practical/Week%2001%20Structs
https://github.com/semerdzhiev/oop-2020-21/tree/main/inf-2-practical/02.%20More%20Structs
https://github.com/semerdzhiev/oop-2020-21/tree/main/inf-2-practical/01.%20Structs
